---
title: Tentakning tajribasi Ko'zoynaksiz hayot sari
description: Assalomu alaykum, hurmatli kitobxonlar, bugungi sonimizda Mirzakarim Norbekovning Tentakning tajribasi haqida sizlar bilan ulashaman
slug: tentakning-tajribasi-kozoynaksiz-hayot-sari
date: 2022-03-06 00:00:00+0000
image: https://cdn.pixabay.com/photo/2024/11/18/10/20/businessman-9205819_1280.png
categories:
    - Free Knowledge 
tags:
    - Example Tag
weight: 1       # You can add weight to some posts to override the default sorting (date descending)
---

### Tentakning tajribasi: Ko’zoynaksiz hayot sari

Assalomu alaykum, hurmatli kitobxonlar, bugungi sonimizda Mirzakarim Norbekovning Tentakning tajribasi: Ko’zoynaksiz hayot sari kitobini o’qib tugatdim va endi navbat ko’zlarimiz ustida ishlashga yetib keldi. Bu safarda menga omad tilanglar, natijalarni o’z blogim orqali sizlar bilan ulashib boraman!

![](https://cdn-images-1.medium.com/max/1600/0*i8bYPFrSnO0uL-3-)

Photo by  [Federico Respini](https://unsplash.com/@federicorespini?utm_source=medium&utm_medium=referral)  on [Unsplash](https://unsplash.com/?utm_source=medium&utm_medium=referral)

Mashqlar yoxud Kun tartibim:

1.  Ertalabki 6:00 da uyg’onish so’ngra iliq dush, och qoringa 1 stakan iliq suv ichaman. Bu suv har bir hujayram, butun tanam tomirlaridan o’tib, ularni tozalab, tarang va egiluvchan qilayotganini tasavvur qilaman. Soat 7:00 da yengil taomlanaman.
2.  Ma’gizli Bo’gimlar mashqi ertalabki nonushtadan so’ng 7:30 atrofida, och qoringa mashq bajarmayman.

> Eng asosiysi 90% harakatim, sun’iy ravishda his-tuyg’ular hosil qilib, o’zimda mujassam etmoqchi bo’lgan xislatlarimni shakllantirishga qarataman. Aniq maqsad qo’yaman, mashqlarni shunchaki bajarmayman

3. “Ko’zlari shoxchalarda joylashgan oshiq marslik bo’lish osonmi?” mashqini bir kunda 2 marta 10 daqiqadan: ertalab va kechqurun 8:05–8:15 oralig’ida bajaraman

4.  **_Oktava_** _mashqi_, har kuni kamida 10 daqiqadan, kunning istalgan paytida bajarishim mumkin, juda qiziqarli va ajoyib mashq, ishonavering!

5.  **Ko’zlar uchun**  kitobda keltirilgan maxsus  **mashqlar**ni tush paytida taomlanishdan so’ng bajaraman, 10 daqiqa

6. Bo’shashtiruvchi mashqlar bo’lmish — “Quvvatni ko’zga yo’naltirish”, “Tebsa tebranmas” — mashqlarini 10 daqiqadan bir necha marta bajaraman, asosan 25 daqiqalik Pomodoro sessiyalaridan so’ng

7. Jadval bilan ishlash — Kuniga 2 marotaba: ertalab va kunning ikkinchi yarmida bajaraman, oldin esa bo’shashtiruvchi mashqlarni bajaraman.

Qisqa qaydlar (Kitobdan qaralsin):

1.  Bir urinishda 3 yondashuv
2.  Har bir ko’z bilan alohida ishlash
3.  Har bir oraliqda bo’shashtiruvchi mashqlar (Kitobga qaralsin)
4.  Jadvalni yorug’lik boshqa tomodan tushadigan joyga qo’yish va yuqoridagilarni takrorlash (Kitobga qaralsin)

8. Quyosh bilan ishlash — Har kuni TATU ga yetib kelganimda yoki ulgurmasam, tanaffus vaqtlarida bajaraman, ham quyosh ham soya tushadigan joyni topaman, kamida 10 daqiqa davomida bajaraman

9. Ko’z orqali nafas olish — Har doim, Har yerda, Har qanday vaziyatda bajaraman (Shior), bir necha ko’p marta; kun davomida bajaraman.

10. Sezgilarni yo’naltirish — Iliq jimirlash, salqin sezgilarni ensa tomondan ko’z soqqasigacha va yana orqaga qaytaring, bu mashqni haftasiga faqat 2 marta uzog’i 10 daqiqadan bajaring

11. Kitobdagi maslahat va tavsiyalarni, texnika xavfsizligi qoidalari bilan tanishib chiqaman, har kuni 15 daqiqa

Va yana kichkina maslahat.

Men shugullanishni rejalashtirganimda xuddi osmondan tushganday xalaqit beruvchi holatlar ko’payib qoladi.

Men bu tashriflar yalqovlik belgisi ekanligini juda yaxshi bilaman. Uni chalg’itaman. Shug’ullanish uchun bir xil vaqtga va bir xil joyga bog’lanib qolmayman.

Bu nima degani?

Ko’pincha mashqlarni uy ishlarini bajarish jarayonida yoki yo’lda ketayotganda ham qilishim mumkin. Shunday qilib, yo’lga hamda noiloj kutishga ketadigan vaqtimni o’zim uchun foydali tomonga sarflayman.

Masalan, ko’z uchun mo’ljallangan (“Kapalak”, “Sakkizlik”, “Katta aylana” va boshqalarni) yoki bo’shashish mashqlarini bekatda, transportda yoki boshlig’im tanbex uchun huzuriga chorlagan paytda (ko’zlar bilan nafas olish va ayniqsa, “Tebsa tebranmas” mashqini) ham bajarish mumkin.

Masalan, dush ostida turib uni yoshlik timsolidagi sharshara deb xis qilaman.

“Mushaklar korseti” (qomat rostlangan) xolati uchun tanlangan vaqt yoki joy kerak emas, qolaversa, men uxlaganda ham shu holatda bo’lishim shart. Bu albatta hazil, lekin haqiqatdan yiroq emas.�

Xullas, men va muallifning jonkuyarligi tushunarlidir?

Ishga kirishaman, marhamat!

Men qo’ltiqtayoqlarsiz, tuvaklarsiz, “poyga velosipedisiz” va boshqa matohlarsiz ko’zim nafaqat seshanba va shanba kunlari soat 10 dan 18 gacha, balki har doim ham ravshan, tiniq ko’rishini istayman, shunday emasmi?

Shuning uchun yalqovlikni tamoman unutaman! Doim o’z ustimda ishlayman, o’sib, o’zgarib boraveraman, shunda atrofimdagilar ham o’zgarayotganini ko’raman.

Siz bilan Talaba, Do’st va Dasturchi Javohir bo’ldi.

> P.S Ushbu maqolamdagi ko’plab jumlalarni M.S. Norbekovning kitobidan to’g’ridan-to’g’ri olib yozdim.